# ข้อกำหนดความต้องการของระบบ Gilded Rose

ยินดีต้อนรับสู่ทีม Gilded Rose อย่างที่คุณทราบแล้วว่า เราคือโรงแรมขนาดเล็กที่ตั้งอยู่ทำเลทองของประเทศกรุงเทพ
นอกจากนี้เรายังซื้อและขายเฉพาะสินค้าที่ดีที่สุด แต่น่าเสียดายยิ่งใกล้ถึงวันกำหนดขายสินค้า คุณภาพของสินค้าก็จะลดลงอย่างต่อเนื่อง
ตอนนี้เรามีระบบที่ช่วยอัปเดตสินค้าคงคลังให้เรา มันถูกพัฒนาโดยโปรแกรมเมอร์ศิษย์เอกของพระอินทร์ ซึ่งโปรแกรมเมอร์คนนี้ได้ย้ายกลับไปอยู่กับพระอินทร์
เป็นการถาวรแล้ว เราจึงอยากให้คุณช่วยเพิ่มฟีเจอร์ใหม่เพื่อให้เราสามารถขายสินค้าประเภทใหม่ได้

ก่อนอื่นเราขอแนะนำการทำงานของระบบปัจจุบัน:

- สินค้าแต่ละชิ้นจะต้องขายภายในระยะเวลาที่กำหนดไว้ในค่า "SellIn" (มีหน่วยเป็น*วัน*) 
- สินค้าแต่ละชิ้นจะระบุค่า "Quality" ที่สามารถบ่งชี้ถึงมูลค่าของสินค้า
- ระบบจะทำการคำนวนค่า "SellIn" และ "Quality" ของสินค้าทุกชิ้นในช่วงเวลาสุดท้ายของทุกวัน

ง่ายอะดิ, ใช่ป่ะ? สิ่งที่น่าสนใจมันอยู่ตรงนี้:

- เมื่อสินค้าเลยกำหนดขายไปแล้ว "Quality" ของสินค้าจะลดลงเป็นสองเท่าจากปกติ
- "Quality" ของสินค้าไม่มีทางติดลบได้
- คุณภาพของสินค้าประเภท "Aged Brie" จะเพิ่มสูงขึ้นตามระยะเวลา
- "Quality" มีค่าสูงสุดคือ 50 
- สินค้าประเภท "Sulfuras" เป็นสินค้าในตำนานหายาก คุณภาพของสินค้าจะไม่ลดลงและไม่ได้มีไว้เพื่อขาย
- สินค้าประเภท "Backstage passes" คุณภาพของสินค้าเหมือนกันกับสินค้าประเภท aged brie 
เพียงแต่หากใกล้ถึงวันแสดง 10 วันก่อนหน้าหรือน้อยกว่าคุณภาพของสินค้าประเภทนี้จะเพิ่มทีละ 2 และถ้าใกล้ถึงวันก่อนวันแสดง 5 วันหรือน้อยกว่าคุณภาพจะเพิ่มทีละ 3
อย่างไรก็ตามคุณภาพของสินค้าจะกลายเป็น 0 ทันทีหลังการแสดงจบลง

เมื่อเร็วๆ นี้เราพึ่งได้ลงนามกับผู้ผลิตสินค้าประเภทของขลังและของปลุกเสก 
และเราต้องการที่จะเพิ่มความสามารถใหม่เข้าไปในระบบ:

- คุณภาพสินค้าประเภท "Conjured" จะเสื่อมลงเร็วกว่าสินค้าปกติถึงสองเท่าจากปกติ

คุณสามารถปรับปรุงแก้ไขได้ทุกอย่างภายในเมธอด UpdateQuality และสามารถเพิ่มโค้ดใหม่ได้เลย
ตราบใดที่ทุกอย่างยังคงทำงานได้ถูกต้อง อย่างไรก็ตามห้ามแก้ไขคลาส Item และคุณสมบัติของคลาส
เพราะมันถูกลงอาคมจากโปรแกรมเมอร์จอมขมังเวทย์ที่ไม่เชื่อในเรื่องการแบ่งปันความเป็นเจ้าของโค้ดร่วมกับผู้อื่น 
(ถ้าคุณยังอยากจะแก้ไขทั้งเมธอด UpdateQuality และคุณสมบัติของคลาส Item เราก็จะ
นิมนต์หลวงปู่เค็มมาช่วยคุ้มกันคุณ)

ย้ำอีกครั้งหนึ่ง, คุณภาพของสินค้ามีค่าสูงสุดคือ 50 
อย่างไรก็ตามสินค้าประเภท "Sulfuras" เป็นสินค้าหายากในตำนานมีค่า Quality เป็น 80 เสมอไม่เปลี่ยนแปลง.
